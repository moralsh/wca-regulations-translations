# <wca-title>Linee guida regolamento WCA

<version>Versione: 1 Gennaio 2018


## Note

### Regolamento WCA

Le Linee Guida WCA integrano il [Regolamento WCA](regulations:top). Si prega di consultare il Regolamento per maggiori informazioni riguardo alla WCA.

### Numerazione

Le Linee Guida seguono la numerazione delle Regole a cui fanno riferimento. Più Linee Guida possono essere essere riferite alla stessa Regola, mentre alcune Linee Guida fanno riferimento a Regole non più esistenti.

### Codice

Per rendere più semplice e immediata la consultazione, ogni Linea Guida è classificata secondo il codice seguente. Tale classificazione è puramente informativa e non conferisce in alcun modo un'importanza maggiore ad una Linea Guida rispetto ad un'altra.

- <label>[AMPLIAMENTO] Informazione aggiuntiva che ha lo scopo di integrare il Regolamento.
- <label>[CHIARIMENTO] Informazione che può servire a chiarire qualsiasi possibile dubbio riguardo all'interpretazione del Regolamento.
- <label>[SPIEGAZIONE] Informazione che illustra il fine di una regola.
- <label>[RACCOMANDAZIONE] Direttiva non strettamente obbligatoria, ma che deve essere seguita quando possibile.
- <label>[PROMEMORIA] Informazione che può essere riferita ad un'altra Regola/Linea Guida ma che merita di essere ripetuta per la sua rilevanza.
- <label>[ESEMPIO] Un esempio che illustra una situazione in cui viene applicata una determinata Regola.


## <contents> [Contenuto](guidelines:contents)

<table-of-contents>


## <article-1><officials><officials> Articolo 1: Ufficiali di gara

- 1c+) [CHIARIMENTO] "Il Delegato WCA" si riferisce a chiunque ricopra il ruolo di Delegato WCA ad una determinata competizione.
- 1c3+) [RACCOMANDAZIONE] I risultati devono essere pronti per la fine dell'ultimo giorno della competizione.
- 1c3++) [AMPLIAMENTO] I risultati fisici (es. foglietti dei risultati, soluzioni scritte del Fewest Moves Solving) devono essere conservati almeno per un mese. I risultati digitali (es. scramble, risultati) devono essere conservati permanentemente.
- 1c3b+) [CHIARIMENTO] Se ci sono più gruppi, non è necessario indicare quale partecipante era in quale gruppo.
- 1c4+) [RACCOMANDAZIONE] Eventuali correzioni ai risultati dovrebbero essere inoltrate entro una settimana dal termine della competizione.
- 1c10+) [CHIARIMENTO] È sufficiente che sia consultabile una copia digitale del Regolamento.
- 1h+) [RACCOMANDAZIONE] I partecipanti dello stesso gruppo devono avere gli stessi scramble. Gruppi diversi devono avere scramble diversi.
- 1h++) [RACCOMANDAZIONE] I turni finali di tutti gli eventi, così come tutti i tentativi di Fewest Moves, dovrebbero avere gli stessi scramble per tutti i partecipanti (es. un solo gruppo).
- 1h1+) [CHIARIMENTO] Giudici/mischiatori dovrebbero giudicare o mischiare nel loro stesso gruppo solo se è necessario per motivi logistici o di tempistica.
- 1h1++) [CHIARIMENTO] Per il Fewest Moves, i giudici possono giudicare altri partecipanti nel loro stesso gruppo prima di aver terminato il loro tentativo (es. mentre stanno partecipando).


## <article-2><competitors><competitors> Articolo 2: Partecipanti

- 2c+) [AMPLIAMENTO] I partecipanti che si registrano per la prima volta devono usare il loro nominativo completo. Possono registrarsi utilizzando un soprannome ragionevole, a discrezione del Delegato WCA.
- 2c++) [AMPLIAMENTO] I partecipanti non devono fornire intenzionalmente informazioni fuorvianti. I partecipanti che hanno già preso parte ad una competizione devono fornire informazioni in accordo con i dati presenti nel database (ad esempio nome esatto e WCA ID).
- 2c1+) [AMPLIAMENTO] I requisiti per una registrazione completa devono essere dichiarati chiaramente sul sito della competizione.
- 2c1++) [ESEMPIO] Per esempio, il team organizzativo può richiedere: una risposta ad una e-mail di conferma prima di una data specifica, richiedere il pagamento anticipato di una tassa di iscrizione, o il dovuto pagamento di una tassa di iscrizione di una competizione passata. Il team organizzativo deve considerare con attenzione la giustezza e la correttezza delle richieste e dei requisiti.
- 2d+) [AMPLIAMENTO] La data di nascita e le informazioni di contatto devono restare riservate.
- 2d++) [RACCOMANDAZIONE] Se terzi (ad esempio giornalisti) chiedono al team organizzativo di essere messi in contatto con un partecipante, costui deve fornire il suo consenso prima che qualsiasi dato venga trasmesso.
- 2e+) [CHIARIMENTO] Se un partecipante detiene più nazionalità, può scegliere quale Paese rappresentare alla sua prima competizione.
- 2e++) [AMPLIAMENTO] Il Delegato WCA deve verificare il nome e la data di nascita di ogni nuovo partecipante alla sua prima competizione attraverso un documento (es. un passaporto).
- 2e3+) [CHIARIMENTO] I partecipanti apolidi non possono detenere record nazionali o continentali, né possono rientrare in classifiche nazionali o continentali.
- 2h+) [CHIARIMENTO] I partecipanti possono essere scalzi durante la risoluzione coi piedi (With Feet).
- 2i1b+) [CHIARIMENTO] Questo include anche determinati terminali che sono spenti o disconnessi da internet.
- 2j2+) [ESEMPIO] Ad esempio, se un partecipante è squalificato da un evento per non essersi presentato al turno finale, i suoi risultati dei turni precedenti rimangono validi.
- 2s+) [PROMEMORIA] Eventuali accorgimenti devono essere riportati nel report del Delegato.


## <article-3><puzzles><puzzles> Articolo 3: I Puzzle

- 3a+) [CHIARIMENTO] I partecipanti possono utilizzare puzzle di qualsiasi ragionevole dimensione, a discrezione del Delegato WCA.
- 3a++) [AMPLIAMENTO] Un partecipante dovrebbe usare lo stesso puzzle per tutti i tentativi di uno stesso turno. Un partecipante può comunque cambiare puzzle tra un tentativo e l'altro, a discrezione del giudice o del Delegato WCA.
- 3a+++) [CHIARIMENTO] I partecipanti possono competere con puzzle di altri partecipanti, dopo essersi messi d'accordo per tale utilizzo.
- 3a1+) [CHIARIMENTO] Un partecipante può essere squalificato se non si presenta quando viene chiamato a competere, o se non può consegnare il puzzle al momento stabilito (cioè se ha pianificato di usare lo stesso puzzle di un altro partecipante che sta ancora risolvendo).
- 3d1b+) [CHIARIMENTO] I disegni non devono essere presenti su ogni faccia, ma solo su quelle in cui si fatica a distinguere il colore. I pezzi non devono avere alcuna caratteristica (es. scalanature, irregolarità) che permetta di distinguerli da altri simili.
- 3h+) [CHIARIMENTO] Si possono apportare modifiche interne ai puzzle quali processi di limatura, lubrificazione, o modifiche che migliorino la stabilità (es. installazione di magneti).
- 3h++) [ESEMPIO] Esempi di modifiche non permesse: nuove mosse vengono rese possibili, le mosse normali sono impossibili da eseguire, vengono resi visibili più pezzi o facce, vengono resi visibili i colori che si trovano sul retro del puzzle, le mosse vengono eseguite automaticamente, o il puzzle possiede più/differenti configurazioni di risoluzione.
- 3h2+) [CHIARIMENTO] In passato, i puzzle "stickerless" (senza adesivi) non erano permessi. Questi sono ora permessi.
- 3h2++) [CHIARIMENTO] I puzzle "stickerless" che differiscono significativamente dalla maggior parte di quelli prodotti in massa, sono permessi a discrezione del Delegato WCA.
- 3j+) [PROMEMORIA] In passato, le parti intagliate o in rilievo erano permesse, mentre ora non lo sono più.
- 3j++) [CHIARIMENTO] I pin presenti su una faccia del Clock non devono essere distinguibili fra loro.
- 3j2+) [CHIARIMENTO] Tutti e nove gli orologi interni per ogni lato del Clock sono considerati pezzi simili fra di loro.
- 3l+) [AMPLIAMENTO] I loghi possono essere caratterizzati da qualsiasi design che no dia al partecipante alcun vantaggio (es. informazioni codificate che potrebbero essere usate per barare), e che lascino le parti colorate chiaramente riconoscibili. Loghi non convenzionali sono permessi solo a discrezione del Delegato WCA.
- 3l++) [CHIARIMENTO] In passato, i puzzle con loghi erano permessi per gli eventi "blindfolded" cioè da bendati. Questi puzzle non sono più permessi.

## <article-4><scrambling><scrambling> Articolo 4: Come mischiare

- 4b1+) [PROMEMORIA] Il Delegato WCA non deve rimpiazzare uno scramble già assegnato con l'intento di smistare intenzionalmente gli scramble. Per esempio, non è permesso ispezionare gli scramble prima di una competizione e generarne un nuovo set "più equo".
- 4b2+) [CHIARIMENTO] In generale, tutti gli scramble ufficiali dovrebbero essere tenuti segreti per l'intera durata della competizione e pubblicati tutti insieme alla fine di questa ( vedi[Regola 1c3a]((regulations:regulation:1c3a)). In alcuni casi (es. record mondiale), il team organizzativo potrebbe decidere di rilasciare lo scramble in anticipo, alla fine del round.
- 4b4+) [CHIARIMENTO] Tutti i tentativi che sono già inizati seguono la normale procedura (es. quando scade il periodo di validità degli scramble, i tentativi non vengono fermati).
- 4d+) [CHIARIMENTO] Alcuni puzzle presentano lo schema di colori standard, con il nero al posto del bianco. In questo caso, il nero è il colore più scuro e non deve essere considerato come il bianco quando si mischia il puzzle.
- 4d++) [AMPLIAMENTO] Il puzzle può cambiare orientamento quando viene spostato dal tavolo degli scrambler alla postazione di risoluzione, a patto che non avvenga un tentativo volontario di influenzare la casualità dell'orientamento (vedi [Regola A2e1](regulations:regulation:A2e1)).
- 4f+) [RACCOMANDAZIONE] Il Delegato WCA deve generare scramble a sufficienza per l'intera competizione in anticipo, inclusi gli scramble per eventuali tentativi extra.
- 4f++) [PROMEMORIA] Se il Delegato WCA genera degli scramble in più durante la competizione, questi devono essere salvati (vedi  [Regola 1c3a](regulations:regulation:1c3a)).


## <article-5><puzzle-defects><puzzledefects> Articolo 5: Difetti del puzzle

- 5b5+) [ESEMPIO] Esempio di parti fisicamente staccate che non intaccano la risoluzione: il cap di un centro di un 3x3x3, un centro di un Big Cube (4x4x4 o superiore), un pezzo interno.
- 5b5++) [ESEMPIO] Esempio di parti fisicamente staccate che causano un "DNF": due cap dei centri di un 3x3x3, due centri di un Big Cube, uno spigolo di un 3x3x3, uno spigolo di un 4x4x4, qualsiasi combinazione di due pezzi aventi entrambi parti colorate
- 5b5+++) [ESEMPIO] Esempio di parti fisicamente attaccate ma non posizionate correttamente, ma che si trovano in uno stato risolto: un centro di un 5x5x5 ruotato su sé stesso.
- 5b5++++) [ESEMPIO] Esempio di parti fisicamente attaccate che generano un "DNF": uno spigolo di un 3x3x3 leggermente fuori dalla sua sede.
- 5c+) [PROMEMORIA] Un difetto del puzzle non garantisce il diritto di effettuare un tentativo extra.


## <article-6><awards><awards> Articolo 6: Premi/premiazioni

- 6a+) [AMPLIAMENTO] I partecipanti possono ricevere premi/medaglie/attestati in base a quanto stabilito al momento dell'annuncio della competizione.
- 6b+) [RACCOMANDAZIONE] I partecipanti dovrebbero essere presenti alla cerimonia di premiazione per ricevere premi/medaglie/attestati.
- 6b1+) [RACCOMANDAZIONE] La cerimonia di premiazione dovrebbe svolgersi nella venue dove si è svolta la competizione, entro un'ora dal termine dell'ultimo evento.
- 6c+) [RACCOMANDAZIONE] I vincitori dovrebbero essere disponibili e preparati a parlare con i giornalisti o i media che coprono l'evento.
- 6d+) [RACCOMANDAZIONE] Il team organizzativo dovrebbe consegnare un attestato, firmato dal leader del team e dal Delegato WCA, al vincitore di ogni categoria.


## <article-7><environment><environment> Articolo 7: Ambiente di gara

- 7d+) [RACCOMANDAZIONE] La temperatura dell'ambiente di gara dovrebbe essere compresa tra 21 e 25 gradi centigradi.
- 7f1a+) [CHIARIMENTO] Un tappetino grande ha dimensioni minime di 30 cm (da sinistra a destra) per 25 cm (da fronte a retro).
- 7h2+) [AMPLIAMENTO] I partecipanti che si trovano nell'Area Partecipanti non devono essere in grado di vedere i puzzle che gli altri partecipanti stanno risolvendo.


## <article-8><competitions><competitions> Articolo 8: Competizioni

- 8a5+) [RACCOMANDAZIONE] La competizione dovrebbe avere almeno 12 partecipanti.
- 8a7+) [AMPLIAMENTO] Gli organizzatori sono fortemente invitati a effettuare modifiche agli Stackmat timer volte a prevenire incidenti comuni, come rendere più difficile la pressione involontaria dei bottoni (es. posizionado O-Ring intorno ai bottoni) e impedire il movimento delle batterie (es. inserendo un'imbottitura nello scompartimento della batteria).


## <article-9><events><events> Articolo 9: Eventi

- 9b+) [AMPLIAMENTO] Il formato consigliato per i round finali è “Average of 5” oppure “Mean of 3”, ove possibile.
- 9b++) [AMPLIAMENTO] Eventi extra, non specificati nella [Regola 9b](regulations:regulation:9b), possono essere tenuti benché verranno considerati non ufficiali e non verranno inclusi nei risultati ufficiali della competizione.
- 9b3b+) [CHIARIMENTO] La statistica "Mean of 3" non influenza la classifica in un round con formato "Best of 3" (che è basata sul miglior risultato). La WCA riconosce la "Mean of 3" al di fuori del formato della competizione.
- 9f1+) [ESEMPIO] Se il timer mostra 12.678, il tempo registrato è 12.67 (viene troncata qualsiasi cifra dopo i centesimi di secondo). Un giudice potrebbe scrivere il tempo con la precisione massima (i millisecondi) sul foglietto segna-tempo (e tenere la stessa precisione nel conteggio delle penalità), ma eventuali cifre decimali aggiuntive saranno troncate durante il calcolo della media.
- 9f4+) [SPIEGAZIONE] Il risultato di un tentativo è DNF solamente se è iniziato tramite il segnale di "pronto" del partecipante (vedi [Regola A3b2](regulations:regulation:A3b2)) e se il tentativo è stato squalificato.
- 9f5+) [CHIARIMENTO] Il risultato di un tentativo è DNS se il partecipante idoneo alla risoluzione decide di non iniziare il tentativo (vedi [Regola A3b2](regulations:regulation:A3b2)). Se il partecipante non si è qualificato per il tentativo (es. in un round combinato), non ci saranno risultati per il tentativo.
- 9p2+) [CHIARIMENTO] Per risultato si intende il singolo o la media che determina il posto in classifica nel round corrispondente.
- 9q+) [RACCOMANDAZIONE] Eventi e turni dovrebbero avere almeno due partecipanti.


## <article-10><solved-state><solvedstate> Article 10: Stato Risolto

- 10e1+) [CHIARIMENTO] A causa della proprietà di cambiare forma dello Square-1, la metrica di disallineamento definita nella [Regola 10f4](regulations:regulation:10f4) è differente rispetto alla metrica della notazione, usata dal programma di scrambling ed esplicata nella [Regola 12c4](regulations:regulation:12c4).
- 10f+) [SPIEGAZIONE] I limiti di disallineamento sono pensati per stabilire il limite tra una risoluzione senza penalità e una con penalità.
- 10f4+) [CHIARIMENTO] Quando si contano le mosse in caso di disallineamento alla fine di una solve, x e y devono essere considerati separatamente. Esempio: (5, 1) è considerato come un disallineamento, (5,5) è considerato come doppio disallineamento.
- 10h1+) [AMPLIAMENTO] La condizione di risolto del Clock non è influenzata da cap dei pin distaccati dal puzzle.


## <article-11><incidents><incidents> Articolo 11: Incidenti

- 11e+) [CHIARIMENTO] Dato che la semplice richiesta di avere un extra time non dà diritto automatico ad un'ulteriore risoluzione, il partecipante può scegliere di non fermare il tempo mentre pone la richiesta, per poi riprendere se lo ritiene appropriato (es. La richiesta è stata rifiutata e si vuole evitare DNF).
- 11e1+) [PROMEMORIA] Lo scramble per un extra time deve essere una sequenza originale generata programma di mischiatura ufficiale (vedi [Regola 4f](regulations:regulation:4f), [Linea Guida 4f+](guidelines:guideline:4f+)).
- 11e2+) [AMPLIAMENTO] Se un tentativo extra produce un ulteriore tentativo extra, il partecipante deve continuare a fare tentativi extra fino a quando non si ottiene un tentativo valido che sostituisca l'originale.
- 11e2++) [ESEMPIO] Supponendo che un partecipante abbia 5 tentativi regolari e che il secondo generi un tentativo extra. Il partecipante deve continuare a effettuare tentativi extra fin quando non ne viene generato uno che sostisuisca il secondo originale. In caso un tentativo successivo generi un extra il partecipante continua allo stesso modo del secondo.


## <article-A><speedsolving><speedsolving> Articolo A: Speed Solving

- A1a2+) [AMPLIAMENTO] In caso di un tempo limite cumulativo, il giudice deve registrare il tempo che il partecipante ha ottenuto, benchè il tentativo fosse DNF, per esempio "DNF (1:02.27)".
- A1a2++) [CHIARIMENTO] Tempi limite cumulativi potrebbero essere applicati per un singolo round o per una combinazione round di diversi eventi.
- A1a2+++) [CHIARIMENTO] In caso di un tempo limite cumulativo, dopo che questo è stato raggiunto dal partecipante, i tentativi rimanenti saranno segnati come DNS (Did Not Start).
- A1a2++++) [AMPLIAMENTO] Se viene applicato un tempo limite cumulativo per un singolo evento o per una combinazione di eventi diversi, questi eventi non avranno un regolare tempo limite per la singola risoluzione.
- A1a2+++++) [CHIARIMENTO] Gli eventi dove il tempo limite per ogni tentativo è definito dal regolamento (3x3x3 in meno mosse possibili (fewest Moves) e 3x3x3 Multi-Blind non possono avere un tempo limite cumulativo.
- A1a3+) [PROMEMORIA] Gli organizzatori e il Delegato devono essere consapevoli del fatto che i limiti di tempo influenzano le scelte dei partecipanti (es. sbrigarsi nei primi due tentativi per cercare di raggiungere il cutoff in un round combinato) e che il cambiamento di tali llimiti dopo l'inizio della competizione può ingiustamente svantaggiare alcuni partecipanti.
- A1a4+) [PROMEMORIA] Se a un partecipante è stato accidentalmente permesso di superare il tempo limite, questo dovrebbe essere applicato retroattivamente; il giudice, il partecipante e il Delegato WCA dovrebbero esserne informati (vedi [Regola 1g2](regulations:regulation:1g2)). I giudici devono essere sempre consapevoli del tempo limite per il tentativo corrente (che potrebbe dipendere dai tentativi precedenti, in caso di tempo limite cumulativo).
- A1c+) [CHIARIMENTO] I Delegati WCA dovrebbero usare solamente la loro discrezione per prevenire comportamenti dei partecipanti che potrebbero risultare dannosi per la competizione (es. perdita di tempo o spreco di risorse). I partecipanti non dovrebbero essere squalificati per risultati "scadenti" quando stanno partecipanto al massimo delle loro capacità.
- A2c1+) [CHIARIMENTO] In passato, i foglietti per registrare i tempi sono stati usati come cover per i cubi, prima dell’inizio della risoluzione. Dato che questo metodo lascia, nella maggior parte dei casi, scoperte alcune parti del puzzle, non è più possibile usare questa soluzione.
- A3c3+) [CHIARIMENTO] Se il giudice se ne dimentica, il partecipante può resettare il timer prima dell'inizio dell'ispezione o durante questa. È comunque responsabilità del giudice assicurarsi che il timer sia stato resettato (vedi [Regola A3b](regulations:regulation:A3b)). Se il partecipante dovesse accidentalmente tentare di iniziare la risoluzione senza che il timer sia stato resettato (es. il partecipante effettua l'ispezione, piazza le mani sul timer per un periodo di tempo sufficientemente lungo assumendo che questo sia sufficiente per avviare il timer e poi inizia ad adoperarlo), il tentativo dovrebbe essere sostituito da uno extra, a discrezione del Delegato WCA.
- A3c4+) [CHIARIMENTO] Se è stato forzato l'utilizzo di uno spessore all'interno del puzzle, il giudice non deve rimuoverlo per conto del partecipante.
- A3c4++) [CHIARIMENTO] In caso lo spessore non sia stato rimosso durante la fase di ispezione, il partecipante può rimuoverlo durante quella di risoluzione (es. il partecipante si è dimenticato).
- A5b+) [CHIARIMENTO] Durante l'ispezione o la risoluzione del puzzle, il partecipante può toccarlo con qualsiasi parte del corpo. Eccezione: risoluzione con una mano (One Handed) e risoluzione con i piedi (With Feet) (vedi [Regola C1b](regulations:regulation:C1b) e [Regola D1b](regulations:regulation:D1b)).
- A6b+) [SPIEGAZIONE] Il valore arbitrario di 0.06 secondi è stato scelto tenendo conto dei malfunzionamenti occasionali del timer Stackmat.
- A6e+) [CHIARIMENTO] Se il cubo cade sul grembo del partecipante dopo aver stoppato il timer viene considerato come toccare il cubo.
- A6g+) [AMPLIAMENTO] Mentre il giudice sta esaminando il puzzle, appurando se la risoluzione sia con o senza penalità, non dovrebbe toccare lo stesso.
- A7c+) [AMPLIAMENTO] In caso il partecipante firmi un risultato e questo sia incompleto o illeggibile, verrà registrato nel peggior modo compatile con quanto scritto (es. "1:05" sarà registrato come "1:05.99", "25.X3" sarà considerato 25.73 se X può essere sia 1 che 7). Dato che il timer Stackmat mostra un tempo X:0Y.ss come X:Y.ss, in caso di mancanza di una decina sarà considerato come una cifra mancante (es. "1:2.27" sarà considerato come "1:02.27"). Eventuali chiarimenti potrebbero essere richiesti a guidici responsabili di aver segnato tempo ambigui o illeggibili.
- A7c4+) [AMPLIAMENTO] Firme mancanti possono essere rettificate se il giudice responsabile o il partecipante sono ritracciabili, a discrezione dell'addetto all'inserimento dei risultati.
- A7g+) [ESEMPIO] Esempio di incidenti che potrebbero garantire un tentativo extra a un esordiente: non guardare la luce verde sul timer Stackmat, errato modo di avviare o fermare il timer, oltrepassare il tempo di ispezione a causa della poca chiarezza della procedura.
- A7g++) [CHIARIMENTO] Penalità individuali non possono essere evitate per gli esordienti, ma deve essere assegnato un tentativo extra.
- A7g+++) [RACCOMANDAZIONE] Il Delegato WCA dovrebbe usare giudicare in modo adeguato prima di assegnare un secondo tentativo extra allo stesso esordiente. Se più di un tentativo extra viene assegnato, dovrebbe essere per un incidente diverso.



## <article-B><blindfolded><blindfoldedsolving> Articolo B: Risoluzione a occhi bendati

- B1+) [PROMEMORIA] Il partecipante deve usare un puzzle senza particolari segni, sticker differenti per consistenza o qualsiasi cosa che possa distinguere i vari pezzi (vedi [Regola 3k](regulations:regulation:3k)). Questa regola dovrebbe essere applicata con ancora più severità nel caso della risoluzione da bendati.
- B1b+) [RACCOMANDAZIONE] Le bende dovrebbero essere controllate dal Delegato WCA prima dell’uso da parte dei partecipanti.


## <article-C><one-handed><onehandedsolving> Articolo C: Risoluzione a una mano

- C1b+) [CHIARIMENTO] Il partecipante può usare entrambe le mani durante la fase di ispezione.
- C1b++) [CHIARIMENTO] Non è necessario usare la stessa mano per tutte le risoluzioni di un singolo round.
- C1b+++) [PROMEMORIA] L’uso della superficie del tavolo è permessa durante risoluzione o la riparazione del puzzle.


## <article-D><feet><solvingwithfeet> Articolo D: Risoluzione con i piedi

- D1b+) [CHIARIMENTO] L’uso di calzini durante la risoluzione è permesso.
- D1b++) [CHIARIMENTO] In passato, i partecipanti erano tenuti ad ispezionare il puzzle solamente usando i piedi durante la risoluzione "With Feet". Adesso è permesso loro di di toccare il puzzle con le mani e altre parti del corpo durante l'ispezione (vedi  [Linea guida A5b+](guidelines:guideline:A5b+)).
- D1c+) [PROMEMORIA] Nel tentativo di riparare il puzzle, altre parti del corpo non devono entrare in contatto con lo stesso.


## <article-E><fewest-moves><fewestmovessolving> Articolo E: Fewest Moves Solving

- E2b+) [CHIARIMENTO] Un partecipante può scegliere di interrompere il tentativo prima della fine del tempo e consegnare la soluzione ai giudici.
- E2c+) [CHIARIMENTO] Anche se il giudice dovrebbe fornire un foglio standard su cui segnare la soluzione, il partecipante può decidere di consegnare un foglio differente a patto che su di questo si indicata in modo non ambiguo una sequenza di mosse che corrisponde alla soluzione (Si noti che questo pezzo di carta deve essere fornito dal giudice, secondo la [Regulation E3a](regulations:regulation:E3a)).
- E2c++) [CHIARIMENTO] La soluzione del partecipante deve usare solamente le mosse definite nella [Regola 12a](regulations:regulation:12a). Per esempio non sono permesse: [F], [R, U], [R: U], R'2, L'w, f, M, U2'.
- E2e+) [CHIARIMENTO] I partecipanti non devono in alcun modo derivare la soluzione da parti della sequenza di scramble, e le soluzioni non dovrebbero condividere parti significanti della sequenza inversa di scramble.
- E2e++) [ESEMPIO] Esempio di soluzione che dovrebbe risultare nella squalifica del tentativo (DNF): soluzioni che iniziano con le stesse 4 o più mosse della sequenza inversa di scramble.
- E3d+) [CHIARIMENTO] Qualsiasi cronometro a mano o orologio usato da un partecipante non deve possedere alcuna funzionalità che potrebbe aiutare il concorrente a trovare una soluzione.
- E3d++) [CHIARIMENTO] I partecipanti non dovrebbero far riferimento al tempo indicato dal proprio orologio o cronometro a mano come al tempo ufficiale, ma devono sottomettere la loro soluzione allo "STOP" del giudice.


## <article-H><multiple-blindfolded><multipleblindfoldedsolving> Articolo H: Multiple Blindfolded

- H1b1+) [PROMEMORIA] La risoluzione non è squalificata nel caso del raggiungimento del tempo limite, a causa di alcune clausole nel regolamento riguardo alla risoluzione Multiple Blindfolded (vedi [Regola A1a4](regulations:regulation:A1a4) e [Regola A1a5](regulations:regulation:A1a5)).
- H1b1++) [AMPLIAMENTO] Il giudice può permettere al partecipante di continuare il tentativo in via non ufficiale, ma prima di ciò la risoluzione ufficiale deve essere fermata e registrata, come da Regolamento.
- H1d+) [ESEMPIO] Esempio: Se un partecipante prova a risolvere 10 cubi, stoppa con un tempo di 59:57 e ha due penalità di tempo, il tempo per il risultato è 59:57 + 2*2 = 60:01 (vedi anche (vedi [Regola A1a5](regulations:regulation:A1a5)).
- H1d++) [ESEMPIO] Esempio: Se un partecipante prova a risolvere 10 cubi, il giudice lo ferma a 60 minuti, e ha due penalità di tempo, il tempo per il risultato è 60:00 + 2*2 = 60:04.


## <article-Z><optional><optional> Articolo Z: Regole Opzionali

- Z4+) [CHIARIMENTO] In caso di un limite di partecipanti, basato sui risultati di una qualificazione, o sulla posizione in classifica nella classifica mondiale WCA in data annunciata in precedenza, il team organizzativo deve usare solo un tipo di risultato (es. tempi singoli o Average/Mean).
- Z4b+) [ESEMPIO] Esempi di motivi che giustifichino il cambiamento del limite di partecipanti dopo che la competizione sia stata annunciata: cambiamento di venue o numero di registrazioni superiori alle aspettative.
