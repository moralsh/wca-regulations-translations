# <wca-title>WCA Richtlijnen


<version>Versie: 1 januari 2018




## Opmerkingen


### Vertaling
Let op dat vertalingen geen officiële versies zijn, zelfs als ze beschikbaar worden gesteld op de WCA website voor het gemak.
Als er een verschil is tussen de vertaling en de (huidige officiële) Engelse versie, moet de Engelse versie worden gebruikt.


### WCA Richtlijnen


De WCA Richtlijnen zijn aanvullend op de [WCA Reglementen](regulations:top). Zie de Reglementen voor meer informatie over de WCA.


### Nummering


De Richtlijnen zijn genummerd in overeenstemming met gerelateerde Reglementen. Let op: meerdere Richtlijnen kunnen overeenkomen met dezelfde Reglementen en sommige Richtlijnen komen overeen met Reglementen die niet meer bestaan.


### Labels


Om informatiever te zijn, wordt elke Richtlijn geclassificeerd met een van de volgende labels. Merk op dat dit moet worden behandeld als metadata, niet als een beschrijving van belang.


- <label>[AANVULLING] Aanvullende informatie ter aanvulling op de Reglementen.
- <label>[VERDUIDELIJKING] Informatie om mogelijke vragen over de interpretatie van de Reglementen te beantwoorden.
- <label>[UITLEG] Informatie die de bedoeling van de Reglementen verduidelijkt.
- <label>[AANBEVELING] Iets wat niet verplicht is, maar wat indien mogelijk dient te worden gedaan.
- <label>[HERINNERING] Informatie die door andere Reglementen/Richtlijnen kan worden beantwoord, maar waarvan de relevantie de moeite van het herhalen waard is.
- <label>[VOORBEELD] Een voorbeeld van hoe een Reglement moet worden toegepast.




## <contents> [Contents](guidelines:contents)


<table-of-contents>




## <article-1><officials><officials> Artikel 1: Officials


- 1c+) [VERDUIDELIJKING] 'De WCA Delegate' verwijst naar iedereen die de rol van WCA Delegate bij een wedstrijd vervult.
- 1c3+) [AANBEVELING] Resultaten dienen te worden opgeleverd aan het einde van de laatste dag van de wedstrijd.
- 1c3++) [AANVULLING] Fysieke documenten (bijvoorbeeld scorebriefjes, geschreven oplossingen van Oplossen Met Minste Draaien) moeten minimaal één maand worden bewaard. Digitale gegevens (bijvoorbeeld scramble reeksen, resultaten) moeten permanent worden bewaard.
- 1c3b+) [VERDUIDELIJKING] Als er meerdere groepen zijn, is het niet nodig om te identificeren welke deelnemer in welke groep zat.
- 1c4+) [AANBEVELING] Correcties op de resultaten dienen uiterlijk een week na de wedstrijddatum te worden opgeleverd.
- 1c10+) [VERDUIDELIJKING] Het is voldoende om beschikking te hebben tot een digitale versie van de Reglementen.
- 1h+) [AANBEVELING] Per groep deelnemers dient dezelfde scramble-reeks te worden gebruiken. Verschillende groepen dienen verschillende scramble reeksen te gebruiken.
- 1h++) [AANBEVELING] Alle pogingen in de laatste ronde van een wedstrijdonderdeel, evenals alle pogingen Oplossen Met Minste Draaien, dienen dezelfde scramble-reeksen hebben voor alle deelnemers (d.w.z. slechts één groep).
- 1h1+) [VERDUIDELIJKING] Scramblers/judges dienen alleen andere deelnemers in dezelfde groep te scramblen/judgen als het belangrijk is voor de logistiek van de wedstrijd.
- 1h1++) [VERDUIDELIJKING] Bij Oplossen Met Minste Draaien, kunnen judges de deelnemers in hun eigen groep beoordelen voordat ze hun poging hebben voltooid (d.w.z. tijdens de wedstrijd).




## <article-2><competitors><competitors> Artikel 2: Deelnemers


- 2c+) [AANVULLING] Nieuwe deelnemers moeten zich registreren met hun officiële naam. Ze kunnen zich registreren met een aanvullende redelijke bijnaam, ter beoordeling van de WCA Delegate.
- 2c++) [AANVULLING] Deelnemers mogen geen opzettelijk misleidende informatie verstrekken. Terugkerende deelnemers dienen informatie te verstrekken die consistent is met informatie uit het verleden (bijvoorbeeld de exacte naam en WCA ID).
- 2c1+) [AANVULLING] De vereisten voor een voltooide registratie moeten duidelijk worden vermeld op de wedstrijd website.
- 2c1++) [VOORBEELD] Het organisatieteam kan bijvoorbeeld eisen dat een bevestigingsmail dient te worden beantwoord vóór een bepaalde datum, dat de registratiekosten vooruit betaald worden of dat verschuldigde registratiekosten van eerdere wedstrijden betaald dienen te worden. Het organisatieteam moet de eerlijkheid van de vereisten zorgvuldig overwegen.
- 2d+) [AANVULLING] De geboortedatum en contactgegevens moeten speciaal worden beveiligd.
- 2d++) [AANBEVELING] Als een derde partij (bijvoorbeeld een journalist) het organisatieteam vraagt om in contact te komen met een of meerdere deelnemers, moet eerst aan de deelnemer(s) toestemming worden gevraagd.
- 2e+) [VERDUIDELIJKING] Als een deelnemer meerdere nationaliteiten heeft, kan hij/zij kiezen welk land hij/zij vertegenwoordigt bij zijn/haar eerste wedstrijd.
- 2e++) [AANVULLING] De WCA Delegate dient van elke nieuwe deelnemer ook de naam en geboortedatum te verifiëren door middel van documenten (bijvoorbeeld een paspoort) tijdens zijn/haar eerste wedstrijd.
- 2e3+) [VERDUIDELIJKING] Staatloze deelnemers hebben geen nationale records en rankings, noch continentale records en rankings.
- 2h+) [VERDUIDELIJKING] Deelnemers mogen blootsvoets zijn voor het Oplossen Met Voeten.
- 2i1b+) [VERDUIDELIJKING] Dit omvat relevante apparaten die zijn uitgeschakeld of losgekoppeld.
- 2j2+) [VOORBEELD] Als een deelnemer bijvoorbeeld wordt gediskwalificeerd voor een wedstrijdonderdeel omdat hij/zij niet verschijnt voor de laatste ronde, blijven zijn/haar resultaten uit eerdere rondes geldig.
- 2s+) [HERINNERING] Speciale voorzieningen moeten worden vermeld in het Delegate Report.




## <article-3><puzzles><puzzles> Artikel 3: Puzzels


- 3a+) [VERDUIDELIJKING] Deelnemers mogen puzzels van elke redelijke grootte gebruiken, ter beoordeling van de WCA Delegate.
- 3a++) [AANVULLING] Standaard dient een deelnemer dezelfde puzzel te gebruiken voor opeenvolgende pogingen in een Speedsolving ronde. Een deelnemer kan van puzzels wisselen tussen pogingen, ter beoordeling van de judge of de WCA Delegate.
- 3a+++) [VERDUIDELIJKING] Deelnemers mogen puzzels van andere deelnemers lenen om te gebruiken in de wedstrijd.
- 3a1+) [VERDUIDELIJKING] Deelnemers kunnen worden gediskwalificeerd als ze geen puzzel kunnen inleveren nadat ze zijn opgeroepen (bijvoorbeeld als ze van plan waren een puzzel te gebruiken die een andere deelnemer momenteel gebruikt, en daarom op dit moment geen puzzel kunnen inleveren).
- 3d1b+) [VERDUIDELIJKING] Patronen hoeven niet op elk vlak aanwezig te zijn, maar alleen op vlakken waar geen duidelijke kleur kan worden gevonden. Stukken mogen geen kenmerken hebben (bijvoorbeeld texturen, patroon onregelmatigheden) die ze significant van soortgelijke stukken onderscheiden.
- 3h+) [VERDUIDELIJKING] Puzzels kunnen intern worden verfijnd door schuren, smeren of modificaties die de stabiliteit verbeteren (bijvoorbeeld magneten).
- 3h++) [VOORBEELD] Voorbeelden van verbeteringen zijn: nieuwe bewegingen zijn mogelijk, normale draaien zijn onmogelijk, meer stukken of vlakken zijn zichtbaar, kleuren aan de achterkant van de puzzel zijn zichtbaar, draaien worden automatisch gedaan of de puzzels hebben meer/verschillende opgeloste toestanden.
- 3h2+) [VERDUIDELIJKING] In het verleden waren 'stickerloze' puzzels niet toegestaan. Deze puzzels zijn nu wel toegestaan.
- 3h2++) [VERDUIDELIJKING] 'Stickerloze' puzzels die aanzienlijk verschillen van de meeste in massa geproduceerde 'stickerloze' puzzels zijn alleen toegestaan ter beoordeling van de WCA Delegate.
- 3j+) [HERINNERING] In het verleden waren delen met reliëf en gegraveerde delen toegestaan. Deze zijn niet langer toegestaan.
- 3j++) [VERDUIDELIJKING] Op Clock mogen pinnen niet van andere pinnen van dezelfde kant te onderscheiden zijn.
- 3j2+) [VERDUIDELIJKING] Op Clock worden de negen binnenste klokvlakken aan één kant als gelijke stukken beschouwd.
- 3l+) [AANVULLING] Logo's kunnen een redelijk ontwerp hebben dat geen opvallend voordeel oplevert (bijvoorbeeld codering informatie die kan worden gebruikt om vals te spelen) en het gekleurde gedeelte duidelijk herkenbaar laat. Onconventionele logo's zijn alleen toegestaan ter beoordeling van de WCA Delegate.
- 3l++) [VERDUIDELIJKING] In het verleden waren puzzels met logo's toegestaan voor geblinddoekte wedstrijdonderdelen. Dergelijke puzzels zijn niet meer toegestaan.




## <article-4><scrambling><scrambling> Artikel 4: Scramblen


- 4b1+) [HERINNERING] De WCA Delegate mag nooit scramble-reeksen opnieuw genereren om andere reeksen te filteren. Het is bijvoorbeeld niet toegestaan om de scramble-reeksen voor een wedstrijd te bekijken en de volledige set opnieuw te genereren om 'rechtvaardigere' scramble-reeksen te genereren.
- 4b2+) [VERDUIDELIJKING] In het algemeen moeten alle officiële scramble-reeksen geheim worden gehouden tijdens de wedstrijd en samen worden gepubliceerd na het einde van de wedstrijd (zie [Regulation 1c3a](regulations:regulation:1c3a)). In sommige gevallen (bijvoorbeeld wereldrecords), kan het organisatieteam specifieke scramble-reeksen eerder na het einde van een ronde vrijgeven.
- 4b4+) [VERDUIDELIJKING] Alle pogingen die binnen het tijdsbestek zijn gestart, volgen de standaard oplossingsprocedure (d.w.z. ze worden niet gestopt wanneer het tijdsbestek van de relevante scramble-reeks verloopt).
- 4d+) [VERDUIDELIJKING] Sommige puzzels gebruiken standaard kleurenschema's, behalve dat wit is vervangen door zwart. In dit geval is zwart de donkerste kleur en deze mag niet als wit worden behandeld.
- 4d++) [AANVULLING] Het is toegestaan dat de puzzel van oriëntatie wijzigt wanneer hij van de scrambler naar de wedstrijdtafel wordt verplaatst, zolang niemand probeert de willekeurigheid van de oriëntatie te beïnvloeden (zie [Regulation A2e1](regulations:regulation:A2e1)).
- 4f+) [AANBEVELING] De WCA Delegate dient van tevoren voldoende scramble-reeksen te genereren voor de gehele wedstrijd, inclusief extra scramble-reeksen voor extra pogingen.
- 4f++) [HERINNERING] Als de WCA Delegate extra scramble-reeksen genereert tijdens de wedstrijd, moeten de scramble-reeksen worden opgeslagen (zie [Regulation 1c3a](regulations:regulation:1c3a)).




## <article-5><puzzle-defects><puzzledefects> Artikel 5: Puzzeldefecten


- 5b5+) [VOORBEELD] Voorbeelden van fysiek losgekomen delen, resulterend in een opgeloste staat: één kapje van 3x3x3 centrumvlak, één middenstuk van een grote kubus, een binnenstuk van een grote kubus.
- 5b5++) [VOORBEELD] Voorbeelden van fysiek losgekomen delen, resulterend in een 'DNF': twee kapjes van 3x3x3 centrumvlakken, twee middenstukken van een grote kubus, een 3x3x3 randstuk, een 4x4x4 randstuk ('wing'), elke combinatie van twee stukken die beide gekleurde delen hebben.
- 5b5+++) [VOORBEELD] Voorbeeld van fysiek bevestigde maar niet volledig geplaatste onderdelen, resulterend in een opgeloste staat: een 5x5x5-middenstuk dat op zijn plek is gedraaid.
- 5b5++++) [VOORBEELD] Voorbeeld van fysiek bevestigde maar niet volledig geplaatste onderdelen, resulterend in een 'DNF': een deels losgekomen 3x3x3 randstuk.
- 5c+) [HERINNERING] Als een deelnemer een puzzeldefect heeft, geeft dit hem geen recht op een extra poging.




## <article-6><awards><awards> Artikel 6: Prijzen/onderscheidingen


- 6a+) [AANVULLING] Prijzen of onderscheidingen kunnen aan de deelnemers worden gegeven volgens de aankondiging van de wedstrijd.
- 6b+) [AANBEVELING] Deelnemers moeten de prijsuitreiking bijwonen om prijzen of onderscheidingen te ontvangen.
- 6b1+) [AANBEVELING] De prijsuitreiking moet worden gehouden op de wedstrijdlocatie, binnen een uur na het einde van het laatste wedstrijdonderdeel.
- 6c+) [AANBEVELING] Winnaars van prijzen of onderscheidingen dienen bereid te zijn om te praten met journalisten of met andere media die over de wedstrijd berichten.
- 6d+) [AANBEVELING] Organisatieteams van wedstrijden dienen certificaten te hebben voor alle winnaars van wedstrijdonderdelen, ondertekend door de leider van het organisatieteam en door de WCA Delegate.




## <article-7><environment><environment> Artikel 7: Omgeving


- 7d+) [AANVULLING] De temperatuur van het wedstrijdgebied dient 21 tot 25 graden Celsius zijn.
- 7f1a+) [VERDUIDELIJKING] Een mat van volledige grootte moet een minimale afmeting hebben van 30 cm (van links naar rechts) bij 25 cm (van voren naar achteren).
- 7h2+) [AANVULLING] De deelnemers in het deelnemersgebied mogen de puzzels niet zien van de deelnemers die hun pogingen uitvoeren.




## <article-8><competitions><competitions> Artikel 8: Wedstrijden


- 8a5+) [AANBEVELING] De wedstrijd moet minstens 12 deelnemers hebben.
- 8a7+) [AANVULLING] Organisatoren moeten sterk overwegen wijzigingen aan te brengen om Stackmat-timers robuuster te maken tegen veel voorkomende incidenten, zoals het moeilijker maken om de knoppen per ongeluk in te drukken (bijvoorbeeld door O-ringen rond de knoppen te bevestigen) en de batterij steviger vast te zetten (bijvoorbeeld door het batterijcompartiment op te vullen).




## <article-9><events><events> Artikel 9: Wedstrijdonderdelen


- 9b+) [AANVULLING] Het format voor de finale van een wedstrijdonderdeel is bij voorkeur 'Average of 5' of 'Mean of 3'.
- 9b++) [AANVULLING] Andere wedstrijdonderdelen dan vermeld in [Regulation 9b](regulations:regulation:9b) kunnen tijdens een wedstrijd worden gehouden, maar worden als niet-officieel beschouwd en worden daarom niet opgenomen in de officiële resultaten van de wedstrijd.
- 9b3b+) [VERDUIDELIJKING] De 'Mean of 3' statistiek heeft geen invloed op de rangorde van de deelnemer in een 'Best of 3' -ronde (die gebaseerd is op het beste resultaat). De WCA erkent dit ondanks dat het geen format is.
- 9f1+) [VOORBEELD] Als de timer 12.678 voor een poging weergeeft, is de oorspronkelijke tijd 12.67 (laat cijfers na een honderdste van een seconde vervallen). Een judge kan de precieze tijd op het scorebriefje schrijven (en de precisie behouden bij het berekenen van tijdstraffen), zolang de score-invoerder de tijd afkapt voor de officiële resultaten.
- 9f4+) [UITLEG] Het resultaat van een poging is DNF alleen als de deelnemer de poging is begonnen door aan te geven dat hij/zij klaar is (zie [Regulation A3b2](regulations:regulation:A3b2)) maar de poging werd gediskwalificeerd.
- 9f5+) [VERDUIDELIJKING] Het resultaat van een poging is DNS als de deelnemer in aanmerking kwam voor de poging en niet startte (zie [Regulation A3b2](regulations:regulation:A3b2)). Als de deelnemer niet in aanmerking kwam voor een poging (bijvoorbeeld in een gecombineerde ronde), heeft hij/zij geen resultaat voor de poging.
- 9p2+) [VERDUIDELIJKING] Resultaat verwijst naar de single of het gemiddelde dat de rangorde in de overeenkomstige ronde bepaalt.
- 9q+) [AANBEVELING] Wedstrijdonderdelen en rondes dienen minstens 2 deelnemers hebben.




## <article-10><solved-state><solvedstate> Artikel 10: Opgeloste Toestand


- 10e1+) [VERDUIDELIJKING] Voor Square-1, vanwege de vormveranderende eigenschap van de puzzel, verschilt de metriek voor foutieve uitlijningen gedefinieerd in [Regulation 10f4](regulations:regulation:10f4) van de metriek voor de notatie, gebruikt door het scramble-programma en gedefinieerd in [Regulation 12c4](regulations:regulation:12c4).
- 10f+) [UITLEG] De limieten voor verkeerde uitlijning zijn zo gekozen dat ze een natuurlijke cutoff bieden tussen de ene stand van een puzzel (zonder straf) en de andere staat één zet verder.
- 10f4+) [VERDUIDELIJKING] Bij het tellen van de draaien in het geval van een verkeerde uitlijning aan het einde van een oplossing, worden x en y afzonderlijk beschouwd. Voorbeeld: (5, 1) wordt als één verkeerde uitlijning beschouwd, (5, 5) wordt als twee verkeerde uitlijningen beschouwd.
- 10h1+) [AANVULLING] De opgeloste stand van Clock wordt niet beïnvloed door losse of gepopte pinnen.




## <article-11><incidents><incidents> Artikel 11: Incidenten


- 11e+) [VERDUIDELIJKING] Aangezien een beroep niet gegarandeerd succesvol is, kan de deelnemer ervoor kiezen de timer actief te houden terwijl hij/zij in beroep gaat, en de poging te hervatten indien nodig.
- 11e1+) [HERINNERING] De extra poging moet worden gescrambeld met behulp van een niet-aangepaste scramble-reeks gegenereerd door een officieel scramble-programma (zie [Regulation 4f](regulations:regulation:4f), [Guideline 4f+](guidelines:guideline:4f+)).
- 11e2+) [AANVULLING] Als een extra poging zelf tot nog een extra poging leidt, moet de deelnemer extra pogingen blijven doen totdat er een geldige extra poging is om de oorspronkelijke, regelmatig genummerde poging te vervangen.
- 11e2++) [VOORBEELD] Stel dat een deelnemer 5 regelmatig genummerde pogingen heeft, en #2 tot extra pogingen leidt. De deelnemer moet extra pogingen doen totdat er een geldige extra poging is om #2 te vervangen. Stel dat later een nieuwe poging tot extra pogingen leidt, dan dient de deelnemer op dezelfde manier door te gaan als voor #2.




## <article-A><speedsolving><speedsolving> Artikel A: Speedsolving


- A1a2+) [AANVULLING] In het geval van een cumulatieve tijdslimiet registreert de judge de oorspronkelijk geregistreerde tijd voor een DNF op het scorebriefje tussen haakjes, bijvoorbeeld 'DNF (1:02.27)'.
- A1a2++) [VERDUIDELIJKING] Cumulatieve tijdslimieten kunnen van gelden voor een enkele ronde of een combinatie van rondes van verschillende wedstrijdonderdelen.
- A1a2+++) [VERDUIDELIJKING] In het geval van een cumulatieve tijdslimiet, wordt het resultaat van elke resterende poging in de ronde geregistreerd als DNS (Did Not Start) nadat een deelnemer de tijdslimiet heeft bereikt.
- A1a2++++) [AANVULLING] Als een cumulatieve tijdslimiet voor een enkel wedstrijdonderdeel of een combinatie van wedstrijdonderdelen geldt, hebben dergelijke wedstrijdonderdelen geen vaste tijdslimiet per oplossing.
- A1a2+++++) [VERDUIDELIJKING] Wedstrijdonderdelen waarbij een tijdslimiet per poging is vastgelegd in de Reglementen (3x3x3 Met Minste Draaien en 3x3x3 Meervoudig Geblinddoekt) mogen geen cumulatieve tijdslimiet hebben.
- A1a3+) [HERINNERING] Het organisatieteam en de WCA Delegate moeten er rekening mee houden dat tijdslimieten de strategieën van de deelnemers beïnvloeden (bijvoorbeeld de eerste twee pogingen overhaasten in de hoop in een gecombineerde ronde een cutoff te halen) en dat het veranderen van tijdslimieten na het begin van de ronde sommige deelnemers ten onrechte kan benadelen.
- A1a4+) [HERINNERING] Als een deelnemer per ongeluk toegestaan is de tijdslimiet te overschrijden, moet de tijdslimiet met terugwerkende kracht worden toegepast en moeten de judge, de deelnemer en de WCA Delegate worden geïnformeerd (zie [Regulation 1g2](regulations:regulation:1g2)). Judges moeten altijd op de hoogte zijn van de tijdslimiet voor een huidige poging (die kan afhangen van eerdere pogingen, in het geval van een cumulatieve tijdslimiet).
- A1c+) [VERDUIDELIJKING] WCA Delegates dienen hun discretie alleen gebruiken om te voorkomen dat deelnemers een ernstige nadelige invloed op de wedstrijd hebben (bijvoorbeeld verspilling van tijd en/of middelen). Deelnemers mogen niet worden gediskwalificeerd voor een 'slecht' resultaat wanneer zij naar hun beste vermogen presteren.
- A2c1+) [HERINNERING] In het verleden zijn scorebriefjes gebruikt om puzzels te bedekken waarbij sommige zijden zichtbaar waren. Dit is niet langer toegestaan.
- A3c3+) [VERDUIDELIJKING] De deelnemer kan de timer vóór/tijdens de inspectiefase resetten als de judge dit per ongeluk naliet te doen. Het is echter de verantwoordelijkheid van de judge om ervoor te zorgen dat de timer is gereset (zie [Regulation A3b](regulations:regulation:A3b)). Als de deelnemer probeert de puzzel op te lossen met een timer die de judge niet heeft gereset (dwz de deelnemer voert een inspectie uit, plaatst de handen op de timer voor een redelijke tijdspanne, ervan uitgaat dat de timer normaal start en begint met het oplossen van de de puzzel), dan moet de poging worden vervangen door een extra poging, ter beoordeling van de WCA Delegate.
- A3c4+) [VERDUIDELIJKING] Als een dun voorwerp wordt gebruikt in de puzzel, mag de judge het voorwerp niet uit naam van de deelnemer verwijderen.
- A3c4++) [VERDUIDELIJKING] De deelnemer mag het voorwerp tijdens het oplossen verwijderen, als dit tijdens de inspectie niet is gedaan (bijvoorbeeld omdat het is vergeten).
- A5b+) [VERDUIDELIJKING] Tijdens het inspecteren of het oplossen van de puzzel, kan de deelnemer de puzzel met elk deel van zijn lichaam aanraken. Uitzondering: Oplossen Met Één Hand en Oplossen Met Voeten (zie [Regulation C1b](regulations:regulation:C1b) en [Regulation D1b](regulations:regulation:D1b)).
- A6b+) [UITLEG] De arbitraire waarde van 0,06 seconden werd gekozen om tegemoet te komen aan zorgen over storingen in de Stackmat-timer.
- A6e+) [VERDUIDELIJKING] Als de puzzel na het stoppen van de timer op de schoot van de deelnemer valt, wordt dit beschouwd als het aanraken van de puzzel.
- A6g+) [AANVULLING] Terwijl de judge bepaalt of hij een straf moet toewijzen wegens een verkeerde uitlijning, mag de judge de puzzel niet aanraken.
- A7c+) [AANVULLING] Als een door een deelnemer ondertekend resultaat onvolledig of onleesbaar blijkt te zijn, moet dit worden geïnterpreteerd als de slechtste redelijke manier (bijvoorbeeld '1:05' wordt als 1:05.99 beschouwd, '25X3' wordt als 25,73 beschouwd als X een 1 of een 7 kan zijn). Gegeven dat de Stackmat-timer een tijd van X:0Y.ss als X:Y.ss weergeeft, moet een ontbrekend tiental waarschijnlijker worden geacht dan een ontbrekend cijfer (bijvoorbeeld '1:2.27' wordt als 1:02.27 beschouwd). De judge die een dubbelzinnig resultaat heeft ondertekend, kan worden gevraagd om dit te verduidelijken, naar goeddunken van de score-invoerder.
- A7c4+) [AANVULLING] Ontbrekende handtekeningen kunnen worden hersteld als de verantwoordelijke judge en/of deelnemer kan worden getraceerd, naar goeddunken van de score-invoerder.
- A7g+) [VOORBEELD] Voorbeelden van incidenten die een nieuwe deelnemer een extra poging zouden kunnen geven: niet wachten op het groene licht, de timer niet goed starten of stoppen, de inspectietijd overschrijden vanwege een misverstand over het starten van een oplossing of andere procedurele tijdstraffen.
- A7g++) [VERDUIDELIJKING] Er kan niet worden afgezien van individuele straffen voor nieuwe deelnemers. Een volledige extra poging moet worden toegestaan.
- A7g+++) [AANBEVELING] De WCA Delegate moet een grotere discretie gebruiken bij het toekennen van meer dan één extra poging aan dezelfde nieuwe deelnemer. Als er meer dan één extra poging wordt toegestaan, moet dit voor een ander incident zijn.




## <article-B><blindfolded><blindfoldedsolving> Artikel B: Geblinddoekt Oplossen


- B1+) [HERINNERING] De deelnemer moet een puzzel gebruiken zonder texturen, markeringen of andere kenmerken die soortgelijke stukken onderscheiden (zie [Regulation 3k](regulations:regulation:3k)). Dit moet speciale aandacht krijgen bij Geblinddoekt Oplossen.
- B1b+) [AANBEVELING] Blinddoeken moeten voor gebruik door de WCA Delegate worden gecontroleerd.




## <article-C><one-handed><onehandedsolving> Artikel C: Oplossen Met Één Hand


- C1b+) [VERDUIDELIJKING] De deelnemer mag beide handen gebruiken tijdens de inspectie.
- C1b++) [VERDUIDELIJKING] De deelnemer hoeft niet dezelfde oploshand te gebruiken voor verschillende pogingen van dezelfde ronde.
- C1b+++) [HERINNERING] Gebruik van het oppervlak is toegestaan tijdens het oplossen of repareren van de puzzel.




## <article-D><feet><solvingwithfeet> Artikel D: Oplossen Met Voeten


- D1b+) [VERDUIDELIJKING] De deelnemer mag sokken dragen tijdens het oplossen.
- D1b++) [VERDUIDELIJKING] In het verleden moesten deelnemers de puzzel inspecteren met hun voeten voor het Oplossen Met Voeten. Ze mogen de puzzel nu aanraken met hun handen of een ander deel van hun lichaam tijdens inspectie (zie [Guideline A5b+](guidelines:guideline:A5b+)).
- D1c+) [HERINNERING] Tijdens het repareren van puzzeldefecten mogen andere lichaamsdelen de puzzel niet raken.




## <article-E><fewest-moves><fewestmovessolving> Artikel E: Oplossen Met Minste Draaien


- E2b+) [VERDUIDELIJKING] Een deelnemer kan ervoor kiezen om een poging vroegtijdig te stoppen door een oplossing vóór de tijdslimiet in te leveren.
- E2c+) [VERDUIDELIJKING] Hoewel de judge een standaard formulier kan aanbieden aan deelnemers om oplossingen in te dienen, kan een deelnemer een oplossing op een ander stuk papier indienen, zolang een enkele reeks draaien ondubbelzinnig wordt aangegeven als de ingediende oplossing. (Merk op dat het stuk papier van de judge moet komen [Regulation E3a](regulations:regulation:E3a).)
- E2c++) [VERDUIDELIJKING] De oplossing van de deelnemer mag alleen moves gebruiken die precies zijn gedefinieerd in [Regulation 12a](regulations:regulation:12a). Voorbeelden van notaties en draaien die niet zijn toegestaan in de wedstrijd: [F], [R, U], [R: U], R'2, L'w, f, M, U2'.
- E2e+) [VERDUIDELIJKING] Deelnemers mogen geen oplossingen bedenken die komen uit een deel van de scramble-reeks, en oplossingen mogen geen significante delen bevatten die overeenkomen met de inverse scramble-reeks.
- E2e++) [VOORBEELD] Voorbeeld van oplossingen die dienen te leiden tot een diskwalificatie van de poging (DNF): oplossingen die beginnen met dezelfde 4 of meer draaien als de inverse scramble-reeks.
- E3d+) [VERDUIDELIJKING] Stopwatches of horloges die door een deelnemer worden gebruikt, mogen geen functies hebben die de deelnemer kunnen helpen een oplossing te vinden.
- E3d++) [VERDUIDELIJKING] Deelnemers moeten een eigen stopwatch of horloge niet beschouwen als de officiële tijd, en moeten hun oplossing indienen nadat de judge 'STOP' heeft gezegd.




## <article-H><multiple-blindfolded><multipleblindfoldedsolving> Artikel H: Oplossen van Meervoudig Geblinddoekt


- H1b1+) [HERINNERING] De poging wordt niet gediskwalificeerd bij het bereiken van de tijdslimiet, dit is zo vanwege uitzonderingen voor Oplossen van Meervoudig Geblinddoekt (zie [Regulation A1a4](regulations:regulation:A1a4) en [Regulation A1a5](regulations:regulation:A1a5)).
- H1b1++) [AANVULLING] De judge kan de deelnemer toestaan om de poging onofficieel voort te zetten, maar de poging moet eerst worden gestopt en beoordeeld, geheel in overeenstemming met de Reglementen.
- H1d+) [VOORBEELD] Voorbeeld: Stel dat een deelnemer 10 puzzels probeert, het oplossen stopt met een tijd van 59:57 en twee tijdstraffen heeft. Het eindresultaat is 59:57 + 2*2 = 60:01 (zie ook [Regulation A1a5](regulations:regulation:A1a5)).
- H1d++) [VOORBEELD] Voorbeeld: Stel dat een deelnemer 10 puzzels probeert, de judge stopt de deelnemer na 60 minuten en de poging heeft twee tijdstraffen. Het eindresultaat is 60:00 + 2*2 = 60:04.




## <article-Z><optional><optional> Artikel Z: Optionele Reglementen


- Z4+) [VERDUIDELIJKING] In het geval van een deelnemerslimiet op basis van kwalificatieresultaten of positie op de WCA-wereldranglijst van een eerder aangekondigde kalenderdatum, moet het organisatieteam slechts één type resultaat gebruiken (dat wil zeggen single of average/mean).
- Z4b+) [VOORBEELD] Voorbeelden van redenen die een wijziging van de deelnemerslimiet rechtvaardigen nadat de wedstrijd is aangekondigd: de locatie is gewijzigd of het aantal registraties is hoger dan verwacht.
