# <wca-title>WCA-ohjesäännöt

<version>Versio: 1. tammikuuta 2018


## Huomautukset

Viimeisin kielikorjaus: 29. toukokuuta 2018

### WCA-säännöt

WCA-ohjesäännöt täydentävät [WCA-sääntöjä](regulations:top). Lue säännöt saadaksesi lisätietoa WCA:sta.

### Numerointi

Ohjesäännöt on numeroitu niitä vastaavan säännön mukaan. Huomaa, että useat ohjesäännöt voivat vastata samaa sääntöä ja jotkut ohjesäännöt vastaavat sääntöjä, joita ei enää ole.

### Merkintä

Jokainen ohjesääntö on informatiivisuuden lisäämiseksi luokiteltu käyttäen yhtä seuraavista merkinnöistä. Huomaa, että tätä pitäisi kohdella tärkeyden kuvauksen sijaan metadatana.

- <label>[LISÄYS] Sääntöjä täydentävää lisätietoa.
- <label>[SELVENNYS] Mahdollisia sääntöjen tulkintaan liittyviä kysymyksiä käsittelevää tietoa.
- <label>[SELITYS] Sääntöjen tarkoitusta tarkentavaa tietoa.
- <label>[SUOSITUS] Jokin, mikä ei ole täysin pakollista, mutta pitäisi tehdä jos mahdollista.
- <label>[MUISTUTUS] Muissa säännöissä/ohjesäännöissä mahdollisesti käsiteltyä tietoa, jonka merkitys on syytä toistaa.
- <label>[ESIMERKKI] Esimerkki säännön käyttämisestä.


## <contents> [Sisältö](guidelines:contents)

<table-of-contents>


## <article-1><officials><officials> Artikla 1: Toimihenkilöt

- 1c+) [SELVENNYS] "WCA-delegaatti" viittaa kehen tahansa kilpailussa olevaan, joka täyttää WCA-delegaatin roolin.
- 1c3+) [SUOSITUS] Tulosten pitäisi olla valmiina kilpailun viimeisen päivän lopussa.
- 1c3++) [LISÄYS] Fyysisiä tuloksia (esim. tuloskortteja, vähiten siirtoja -ratkaisun kirjoitettuja ratkaisuja) täytyy säilyttää vähintään kuukausi. Digitaalisia tuloksia (esim. sekoitussarjoja, tuloksia) täytyy säilyttää pysyvästi.
- 1c3b+) [SELVENNYS] Useita ryhmiä käytettäessä ei ole välttämätöntä tunnistaa mikä kilpailija oli missäkin ryhmässä.
- 1c4+) [SUOSITUS] Tulosten korjausten pitäisi olla saatavilla viikon sisällä kilpailupäivästä.
- 1c10+) [SELVENNYS] Sääntöjen digitaalisen kopion saatavuus on riittävä.
- 1h+) [SUOSITUS] Samassa ryhmässä olevien kilpailijoiden pitäisi käyttää samoja sekoitussarjoja. Eri ryhmien pitäisi käyttää eri sekoitussarjoja.
- 1h++) [SUOSITUS] Sekä kaikilla ratkaisuyrityksillä lajin finaalikierroksella, että kaikilla vähiten siirtoja -ratkaisuyrityksillä, pitäisi olla samat sekoitussarjat kaikille kilpailijoille (t.s. vain 1 ryhmä).
- 1h1+) [SELVENNYS] Sekoittajien ja tuomarien pitäisi toimia sekoittajana/tuomarina oman ryhmänsä kilpailijoille vain jos se on kilpailun logistiikan kannalta tärkeää.
- 1h1++) [SELVENNYS] Vähiten siirtoja -ratkaisussa tuomarit voivat toimia tuomarina oman ryhmänsä kilpailijoille ennen kuin he ovat päättäneet ratkaisuyrityksensä (t.s. kilpaillessaan).


## <article-2><competitors><competitors> Artikla 2: Kilpailijat

- 2c+) [LISÄYS] Ensikertalaisten pitäisi ilmoittautua käyttäen laillista nimeään. He voivat ilmoittautua käyttäen järkevää lempinimeä WCA-delegaatin harkinnan mukaan.
- 2c++) [LISÄYS] Kilpailijat eivät saa tarkoituksellisesti antaa harhaanjohtavaa tietoa ja palaavien kilpailijoiden pitäisi antaa aiemman tiedon kanssa yhtenäistä tietoa (esim. täsmälleen sama nimi ja WCA ID).
- 2c1+) [LISÄYS] Vaatimukset rekisteröitymisen suorittamiseen loppuun täytyy kertoa selvästi kilpailun verkkosivulla.
- 2c1++) [ESIMERKKI] Järjestäjäryhmä voi esimerkiksi vaatia vahvistussähköpostiin vastaamista ennen tiettyä päivää, osallistumismaksun maksamista etukäteen tai aikaisempien kilpailujen maksamatta jääneiden maksujen maksamista. Järjestäjäryhmän pitäisi harkita huolella vaatimusten reiluutta.
- 2d+) [LISÄYS] Syntymäajan ja yhteystietojen pitäisi olla erityisesti suojattuja.
- 2d++) [SUOSITUS] Jos kolmas osapuoli (esim. toimittaja) pyytää järjestäjäryhmältä mahdollisuutta olla yhteydessä kilpailijaan/kilpailijoihin, pitäisi kilpailijan/kilpailijoiden suostumusta kysyä ensin.
- 2e+) [SELVENNYS] Jos kilpailijalla on useita kansalaisuuksia, hän voi valita edustusmaansa ensimmäisessä kilpailussaan.
- 2e++) [LISÄYS] WCA-delegaatin pitäisi vahvistaa myös jokaisen uuden kilpailijan nimi ja syntymäaika asiakirjasta (esim. passi) tämän ensimmäisessä kilpailussa.
- 2e3+) [SELVENNYS] Kansalaisuudettomilla kilpailijoilla ei ole kansallisia ennätyksiä tai sijoituksia, eikä maanosan ennätyksiä tai sijoituksia.
- 2h+) [SELVENNYS] Kilpailijat voivat olla avojaloin jaloilla ratkaisussa.
- 2i1b+) [SELVENNYS] Tämä kattaa mainitut laitteet myös silloin, kun ne ovat pois päältä tai irtikytkettyinä.
- 2j2+) [ESIMERKKI] Esimerkiksi jos kilpailija hylätään lajista, koska hän ei ole läsnä finaalikierroksella, hänen tuloksensa aiemmilta kierroksilta pysyvät voimassa.
- 2s+) [MUISTUTUS] Erityisjärjestelyt täytyy ilmoittaa delegaatin raportissa.


## <article-3><puzzles><puzzles> Artikla 3: Pulmapelit

- 3a+) [SELVENNYS] Kilpailijat voivat käyttää minkä tahansa kohtuullisen kokoisia pulmapelejä WCA-delegaatin harkinnan mukaan.
- 3a++) [LISÄYS] Oletus on, että kilpailijan pitäisi käyttää samaa pulmapeliä peräkkäisillä ratkaisuyrityksillä nopeusratkaisukierroksella. Kilpailija voi vaihtaa pulmapeliä ratkaisuyritysten välillä tuomarin tai WCA-delegaatin harkinnan mukaan.
- 3a+++) [SELVENNYS] Kilpailija voi lainata pulmapeliä muilta kilpailijoilta yksityisesti, käytettäväksi kilpailussa.
- 3a1+) [SELVENNYS] Kilpailija voidaan hylätä, jos hänellä ei ole pulmapeliä valmiina toimitettavaksi häntä kutsuttaessa (esim. jos hän aikoi käyttää pulmapeliä, jota toinen kilpailija paraikaa käyttää, eikä tästä syystä voi toimittaa pulmapeliä).
- 3d1b+) [SELVENNYS] Kuviointien ei tarvitse olla jokaisella pinnalla, vaan vain niillä, joilla ei ole selvää väriä. Paloissa ei saa olla mitään ominaisuuksia (esim. tekstuuri, kuvioinnin epäsäännöllisyys) jotka huomattavasti erottavat ne samantyyppisistä paloista.
- 3h+) [SELVENNYS] Pulmapelejä voi parannella sisäisesti hiomalla, voitelemalla tai vakautta parantavilla muokkauksilla (esim. magneetit).
- 3h++) [ESIMERKKI] Esimerkkejä kielletyistä muunnoksista: uudet siirrot ovat mahdollisia, tavalliset siirrot ovat mahdottomia, useammat palat tai pinnat ovat nähtävissä, värit pulmapelin takapinnalla ovat nähtävissä, siirrot tapahtuvat automaattisesti tai pulmapelillä on enemmän/erilaisia ratkaistuja asemia.
- 3h2+) [SELVENNYS] Aiemmin, "stickerless" pulmapelit eivät olleet sallittuja. Nämä pulmapelit ovat nyt sallittuja.
- 3h2++) [SELVENNYS] "Stickerless" pulmapelit, jotka ovat huomattavasti erilaisia kuin useimmat muut massatuotantona valmistetut "stickerless" pulmapelit ovat sallittuja vain WCA-delegaatin harkinnan mukaan.
- 3j+) [MUISTUTUS] Aiemmin kaiverretut/kohokuvioidut palat olivat sallittuja. Nämä eivät ole enää sallittuja.
- 3j++) [SELVENNYS] Clockissa tapit eivät saa olla tunnistettavissa saman sivun muista tapeista.
- 3j2+) [SELVENNYS] Clockissa kaikki kahdeksantoista kellotaulua ovat samantyyppisiä paloja.
- 3l+) [LISÄYS] Logoissa voi olla mikä tahansa kohtuullinen malli, joka ei anna huomattavaa etulyöntiasemaa (esim. koodattua tietoa, jota voidaan käyttään huijaamiseen) ja jättää värjätyn osan selvästi tunnistettavaksi. Epätavanomaiset logot ovat sallittuja vain WCA-delegaatin harkinnan mukaan.
- 3l++) [SELVENNYS] Aiemmin sokkolajeissa sai käyttää pulmapelejä, joissa oli logo. Nämä pulmapelit eivät ole enää sallittuja.


## <article-4><scrambling><scrambling> Artikla 4: Sekoittaminen

- 4b1+) [MUISTUTUS] WCA-delegaatti ei saa koskaan generoida mitään sekoitussarjoja uudelleen korvatakseen muita sekoitussarjoja valikointitarkoituksessa. Ei esimerkiksi ole sallittua silmäillä sekoitussarjoja kilpailulle ja generoida koko settiä uudelleen generoidakseen "reilumpia" sekoitussarjoja.
- 4b2+) [SELVENNYS] Yleisesti kaikki viralliset sekoitussarjat pitäisi pitää salassa kilpailun aikana ja julkaista yhdessä kilpailun jälkeen (ks. [sääntö 1c3a](regulations:regulation:1c3a)). Joissain tapauksissa (esim. maailmanennätykset) järjestäjäryhmä voi julkaista tiettyjä sekoitussarjoja aiemmin kierroksen loppumisen jälkeen.
- 4b4+) [SELVENNYS] Kaikki ratkaisuyritykset, jotka on aloitettu ajallaan seuraavat tavallisia ratkaisumenettelytapoja (t.s. niitä ei pysäytetä kun aikaikkuna sekoitukselle menee umpeen).
- 4d+) [SELVENNYS] Joissakin pulmapeleissä värit ovat muuten standardijärjestyksessä, mutta valkoinen on korvattu mustalla. Tässä tapauksessa musta on tummin väri eikä sitä saa kohdella valkoisena.
- 4d++) [LISÄYS] Pulmapeli saa vaihtaa orientaatiotaan kun sitä kuljetetaan sekoittajalta ratkaisupaikalle kunhan kukaan ei pyri vaikuttamaan orientaation satunnaisuuteen (ks. [sääntö A2e1](regulations:regulation:A2e1)).
- 4f+) [SUOSITUS] WCA-delegaatin pitäisi generoida riittävästi sekoitussarjoja koko kilpailulle etukäteen, mukaanlukien ylimääräiset sekoitussarjat ylimääräisille ratkaisuyrityksille.
- 4f++) [MUISTUTUS] Jos WCA-delegaatti generoi lisää sekoitussarjoja kilpailun aikana, täytyy sekoitussarjat tallentaa (ks. [sääntö 1c3a](regulations:regulation:1c3a)).


## <article-5><puzzle-defects><puzzledefects> Artikla 5: Pulmapelin viat

- 5b5+) [ESIMERKKI] Esimerkkejä paloista, jotka ovat poissa paikoiltaan johtaen ratkaistuun asemaan: yksi 3x3x3-keskuskansi, yksi ison kuution keskuspala, ison kuution sisäpala.
- 5b5++) [ESIMERKKI] Esimerkkejä paloista, jotka ovat poissa paikoiltaan johtaen tulokseen "DNF": kaksi 3x3x3-keskuskantta, kaksi ison kuution keskuspalaa, 3x3x3-särmäpala, 4x4x4-särmäpala (englanniksi "wing"), mikä tahansa kahden palan kombinaatio, jos kummassakin palassa on värjättyjä osia.
- 5b5+++) [ESIMERKKI] Esimerkki palasta, joka on fyysisesti kiinnittynyt, mutta ei täysin paikoillaan johtaen ratkaistuun asemaan: paikallaan vääntynyt 5x5x5-keskuspala.
- 5b5++++) [ESIMERKKI] Esimerkki palasta, joka on fyysisesti kiinnittynyt, mutta ei täysin paikoillaan johtaen tulokseen "DNF": osittain poissa paikaltaan oleva 3x3x3-särmäpala.
- 5c+) [MUISTUTUS] Jos kilpailijan pulmapelissä ilmenee vika, tämä ei oikeuta häntä ylimääräiseen ratkaisuyritykseen.


## <article-6><awards><awards> Artikla 6: Palkinnot/kunnianosoitukset

- 6a+) [LISÄYS] Kilpailijoille voidaan antaa palkinnot ja kunninaosoitukset kilpailun ilmoituksen mukaan.
- 6b+) [SUOSITUS] Kilpailijoiden pitäisi osallistua palkintojenjakoon vastaanottaakseen palkinnot/kunnianosoitukset.
- 6b1+) [SUOSITUS] Palkintojenjako pitäisi pitää kilpailupaikalla tunnin sisällä viimeisen lajin päättymisestä.
- 6c+) [SUOSITUS] Palkintojen tai kunnianosoitusten voittajien pitäisi olla valmiita puhumaan toimittajille tai kilpailua kattaville tiedotusvälineille.
- 6d+) [SUOSITUS] Kilpailujen järjestäjäryhmillä pitäisi olla järjestäjäryhmän johtajan ja WCA-delegaatin allekirjoittamat todistukset kaikkien lajien voittajille.


## <article-7><environment><environment> Artikla 7: Ympäristö

- 7d+) [LISÄYS] Kilpailualueen lämpötilan pitäisi olla 21:n ja 25:n celsiusasteen välillä.
- 7f1a+) [SELVENNYS] Täysikokoisen maton minimimitat ovat 30cm (vasemmalta oikealle) kertaa 25cm (edestä taakse).
- 7h2+) [LISÄYS] Kilpailijoiden alueella olevien kilpailijoiden ei pitäisi pystyä näkemään kilpailupaikoilla olevien kilpailijoiden pulmapelejä.


## <article-8><competitions><competitions> Artikla 8: Kilpailut

- 8a5+) [SUOSITUS] Kilpailussa pitäisi olla vähintään 12 kilpailijaa.
- 8a7+) [LISÄYS] Järjestäjien pitäisi vakavasti harkita muunnoksia Stackmat-ajastimiin tehdäkseen niistä vastustuskykyisiä yleisille poikkeustilanteille, kuten tekemällä napeista vaikeampia painaa vahingossa (esim. kiinnittämällä o-renkaan nappien ympärille) ja turvaamalla pariston lujemmin (esim. täyttämällä paristokoteloa).


## <article-9><events><events> Artikla 9: Lajit

- 9b+) [LISÄYS] Lajin finaalin ensisijainen kierrosformaatti on "Typistetty 5:n keskiarvo" tai "3:n keskiarvo", jos mahdollista.
- 9b++) [LISÄYS] Muita kuin [säännössä 9b](regulations:regulation:9b) määriteltyjä lajeja voidaan pitää kilpailun aikana, mutta ne katsotaan epävirallisiksi eikä niitä sisällytetä kilpailun virallisiin tuloksiin.
- 9b3b+) [SELVENNYS] "3:n keskiarvo" -tulokset eivät vaikuta kilpailijan sijoitukseen "Paras 3:sta" -kierroksella (joka perustuu parhaaseen tulokseen). WCA tunnustaa nämä kilpailuformaatin ulkopuolella.
- 9f1+) [ESIMERKKI] Jos ajastin näyttää ratkaisuyrityksen ajaksi 12.678, alkuperäinen aika on 12.67 (pudota pois mikä tahansa numero sekunnin sadasosan jälkeen). Tuomari voi kirjoittaa tarkan ajan tuloskorttiin (ja säilyttää tarkkuuden rangaistuksia laskettaessa), kunhan tulosten tallentaja katkaisee sen virallisia tuloksia varten.
- 9f4+) [SELITYS] Ratkaisuyrityksen tulos on DNF vain jos kilpailija aloitti ratkaisuyrityksen ilmoittamalla olevansa valmis (ks. [sääntö A3b2](regulations:regulation:A3b2)), mutta ratkaisuyritys hylättiin .
- 9f5+) [SELVENNYS] Ratkaisuyrityksen tulos on DNS jos kilpailija oli oikeutettu ratkaisuyritykseen, mutta ei aloittanut sitä (ks. [sääntö A3b2](regulations:regulation:A3b2)). Jos kilpailija ei ollut oikeutettu ratkaisuyritykseen (esim. yhdistetyllä kierroksella), hänellä ei ole tulosta ratkaisuyritykselle.
- 9p2+) [SELVENNYS] Tulos viittaa parhaaseen ratkaisuun tai keskiarvoon, joka määrittää kyseisen kierroksen sijoitukset.
- 9q+) [SUOSITUS] Lajeilla ja kierroksilla pitäisi olla vähintään 2 kilpailijaa.


## <article-10><solved-state><solvedstate> Artikla 10: Ratkaistu asema

- 10e1+) [SELVENNYS] Square-1:en muotoa muuttavan ominaisuuden vuoksi, [säännössä 10f4](regulations:regulation:10f4) määritellyt vinouden rajat ovat erilaiset kuin sekoitusohjelman käyttämän ja [säännön 12c4](regulations:regulation:12c4) määrittelemän notaation metriikka.
- 10f+) [SELITYS] Vinouden rajat on valittu siten, että ne osoittavat luonnollisen rajan jonkin pulmapelin aseman (ilman rangaistusta) ja toisen yhden siirron päässä olevan aseman välillä.
- 10f4+) [LISÄYS] Siirtoja laskettaessa ratkaisun lopussa, x ja y käsitellään erikseen. Esimerkki: (5, 1) on yksi siirto, (5, 5) on kaksi siirtoa.
- 10h1+) [LISÄYS] Löysät tai irronneet tappien kannet eivät vaikuta Clockin ratkaistuun asemaan.


## <article-11><incidents><incidents> Artikla 11: Poikkeustilanteet

- 11e+) [SELVENNYS] Koska valitus ei välttämättä onnistu, voi kilpailija antaa ajastimen käydä valituksen aikana ja jatkaa ratkaisuyritystä tämän jälkeen.
- 11e1+) [MUISTUTUS] Ylimääräinen ratkaisuyritys täytyy sekoittaa käyttäen virallisen sekoitusohjelman generoimaa muokkaamatonta sekoitussarjaa (ks. [sääntö 4f](regulations:regulation:4f), [ohjesääntö 4f+](guidelines:guideline:4f+)).
- 11e2+) [LISÄYS] Jos ylimääräinen ratkaisuyritys johtaa uuteen ylimääräiseen ratkaisuyritykseen, pitäisi kilpailijan jatkaa ylimääräisten ratkaisuyritysten tekemistä, kunnes saavutetaan pätevä ylimääräinen ratkaisuyritys korvaamaan alkuperäinen normaalisti numeroitu ratkaisuyritys.
- 11e2++) [ESIMERKKI] Kilpailijalla on 5 normaalisti numeroitua ratkaisuyritystä ja #2 johtaa ylimääräiseen ratkaisuyritykseen. Kilpailijan pitäisi tehdä ylimääräisiä ratkaisuyrityksiä kunnes saavutetaan pätevä ylimääräinen ratkaisuyritys korvaamaan #2. Jos toinen myöhäisempi ratkaisuyritys johtaa ylimääräisiin ratkaisuyrityksiin, pitäisi kilpailijan toimia samoin kuin ratkaisuyritykselle #2.


## <article-A><speedsolving><speedsolving> Artikla A: Nopeusratkaisu

- A1a2+) [LISÄYS] Jos kumulatiivista aikarajaa käytetään ja tulos on DNF, tuomari kirjoittaa alkuperäisen ajan tuloskorttiin sulkeissa, t.s. "DNF (1:02.27)".
- A1a2++) [SELVENNYS] Kumulatiivinen aikaraja voi koskea yhtä kierrosta tai eri lajien eri kierrosten yhdistelmää.
- A1a2+++) [SELVENNYS] Jos kumulatiivista aikarajaa käytetään, jokaisen jäljellä olevan ratkaisuyrityksen tulos on DNS (Did Not Start), kun kilpailija saavuttaa aikarajan.
- A1a2++++) [LISÄYS] Jos kumulatiivista aikarajaa käytetään yhdelle lajille tai lajien yhdistelmälle, näissä lajeissa ei ole normaalia aikarajaa yksittäisille ratkaisuille.
- A1a2+++++) [SELVENNYS] Lajeilla, joiden aikaraja on määritelty säännöissä (3x3x3 vähiten siirtoja ja 3x3x3 multisokko), ei saa olla kumulatiivista aikarajaa.
- A1a3+) [MUISTUTUS] Järjestäjäryhmän ja WCA-delegaatin täytyy ottaa huomioon se, että aikarajat vaikuttavat kilpailijoiden strategioihin (esim. kahden ensimmäisen yritysten kiirehtiminen cutoff-rajan alittamista toivoen) ja se, että aikarajojen muuttaminen kierroksen aloittamisen jälkeen voi epäreilusti asettaa jotkut kilpailijat epäedulliseen asemaan.
- A1a4+) [MUISTUTUS] Jos kilpailijan on epähuomiossa annettu ylittää aikaraja, täytyy aikaraja toimeenpanna jälkikäteen ja tuomaria, kilpailijaa sekä WCA-delegaattia pitäisi informoida tästä (ks. [sääntö 1g2](regulations:regulation:1g2)). Tuomareiden täytyy aina olla tietoisia käynnissä olevan yrityksen aikarajasta (joka voi riippua aikaisemmista ratkaisuyrityksistä, jos käytetään kumulatiivista aikarajaa).
- A1c+) [SELVENNYS] WCA-delegaattien pitäisi käyttää harkintaansa vain estääkseen kilpailijoita olemasta vakavaksi haitaksi kilpailulle (esim. ajan ja/tai kilpailun resurssien haaskaaminen). Kilpailijoita ei pitäisi hylätä "huonon" tuloksen takia, jos he yrittävät parhaiden kykyjensä mukaan.
- A2c1+) [MUISTUTUS] Aiemmin pulmapelien peittämiseen on käytetty tuloskortteja niin, että jotkut sivut ovat jääneet näkyville. Tämä ei ole enää sallittua.
- A3c3+) [SELVENNYS] Kilpailija voi nollata ajastimen ennen tarkasteluvaihetta/tarkasteluvaiheen aikana, jos tuomari on vahingossa jättänyt tämän tekemättä. Ajastimen nollaaminen on kuitenkin tuomarin vastuulla (ks. [sääntö A3b](regulations:regulation:A3b)). Jos kilpailija yrittää epähuomiossa aloittaa ratkaisun ajastimella, jota tuomari ei nollannut (t.s. kilpailija suorittaa tarkasteluvaiheen, asettaa kätensä ajastimelle kohtuullisen pitkäksi aikaa olettaen, että ajastin käynnistyy normaalisti ja aloittaa pulmapelin operoimisen), pitäisi ratkaisuyritys korvata ylimääräisellä ratkaisuyrityksellä, WCA-delegaatin harkinnan mukaan.
- A3c4+) [SELVENNYS] Jos ohuen esineen asettaminen pulmapeliin on käytössä, ei tuomari saa poistaa esinettä kilpailijan puolesta.
- A3c4++) [SELVENNYS] Kilpailija voi poistaa esineen ratkaisun aikana, jos hän ei tehnyt sitä tarkasteluvaiheen aikana (t.s. unohti).
- A5b+) [SELVENNYS] Tarkastellessaan tai ratkaistessaan pulmapeliä kilpailija voi koskea pulmapeliä millä tahalla osalla kehoaan. Poikkeus: yhdellä kädellä ratkaisu ja jaloilla ratkaisu (ks. [sääntö C1b](regulations:regulation:C1b) ja [sääntö D1b](regulations:regulation:D1b)).
- A6b+) [SELITYS] Mielivaltainen arvo 0.06 sekuntia valittiin osoittamaan Stackmat-ajastimen toimintahäiriötä.
- A6e+) [SELVENNYS] Jos pulmapeli tippuu kilpailijan syliin sen jälkeen, kun kilpailija pysäyttää ajastimen, tämä katsotaan pulmapelin koskemiseksi.
- A6g+) [LISÄYS] Tuomarin ei pitäisi koskea pulmapeliin päättäessään vinoudesta johtuvia rangaistuksia.
- A7c+) [LISÄYS] Jos kilpailijan allekirjoittama tulos todetaan vaillinaiseksi tai lukukelvottomaksi, pitäisi se tulkita huonoimmalla kohtuullisella tavalla (esim. "1:05" on 1:05.99, "25.X3" on 25.73 jos X voi olla joko 1 tai 7). Koska Stackmat-ajastin näyttää ajan X:0Y.ss tuloksena X:Y.ss, puuttuva kymmenluku pitäisi katsoa todennäköisempänä kuin puuttuva ykkösluku (esim. "1:2.27" on 1:02.27). Tuomaria, joka allekirjoitti epäselvän tuloksen voidaan pyytää selventämään se tulosten tallentajan harkinnan mukaan.
- A7c4+) [LISÄYS] Puuttuvat allekirjoitukset voi oikaista, jos vastuussa oleva tuomari ja/tai kilpailija löydetään, tulosten tallentajan harkinnan mukaan.
- A7g+) [ESIMERKKI] Esimerkkejä poikkeustilanteista, jotka voivat johtaa ylimääräisen ratkaisuyrityksen myöntämiseen uudelle kilpailijalle: vihreän valon odottamatta jättäminen, ajastimen käynnistäminen tai pysäyttäminen väärin, tarkasteluvaiheen aikarajan ylittäminen, koska kilpailija käsitti väärin kuinka ratkaisuyritys aloitetaan tai muut menettelytapoihin liittyvät aikarangaistukset.
- A7g++) [SELVENNYS] Yksittäisiä rangaistuksia ei uusille kilpailijoille saa jättää huomiotta. Täysi ylimääräinen ratkaisuyritys täytyy myöntää.
- A7g+++) [SUOSITUS] WCA-delegaatin pitäisi käyttää vakavampaa harkintaa myöntäessään useampaa kuin yhtä ylimääräistä ratkaisuyritystä samalle uudelle kilpailijalle. Jos useampi kuin yksi ylimääräinen ratkaisuyritys myönnetään, pitäisi sen olla eri poikkeustilanteesta.


## <article-B><blindfolded><blindfoldedsolving> Artikla B: Sokkoratkaisu

- B1+) [MUISTUTUS] Kilpailijan täytyy käyttää pulmapeliä ilman kuviointia, merkintöjä tai muita ominaisuuksia, joiden avulla palan voi erottaa samantyyppisestä palasta (ks. [sääntö 3k](regulations:regulation:3k)). Tälle pitäisi antaa erityishuomiota sokkoratkaisussa.
- B1b+) [SUOSITUS] WCA-delegaatin pitäisi tarkastaa silmät peittävät siteet ennen kuin niitä käytetään kilpailussa.


## <article-C><one-handed><onehandedsolving> Artikla C: Yhdellä kädellä ratkaisu

- C1b+) [SELVENNYS] Kilpailija voi käyttää molempia käsiä tarkasteluvaiheen aikana.
- C1b++) [SELVENNYS] Kilpailijan ei tarvitse käyttää samaa kättä ratkaisemiseen saman kierroksen eri ratkaisuyrityksillä.
- C1b+++) [MUISTUTUS] Alustan käyttö on sallittua ratkaisun ja pulmapelin korjaamisen aikana.


## <article-D><feet><solvingwithfeet> Artikla D: Jaloilla ratkaisu

- D1b+) [SELVENNYS] Kilpailija voi käyttää sukkia ratkaisun aikana.
- D1b++) [SELVENNYS] Aiemmin, jaloilla ratkaisussa kilpailijat saivat tarkastella pulmapeliä vain jaloillaan. Nyt he saavat koskea pulmapeliä käsillään tai millä tahansa muulla ruumiinosalla tarkasteluvaiheen aikana (ks. [ohjesääntö A5b+](guidelines:guideline:A5b+)).
- D1c+) [MUISTUTUS] Pulmapelin vikoja korjatessa muut kehon osat eivät saa koskea pulmapeliä.


## <article-E><fewest-moves><fewestmovessolving> Artikla E: Vähiten siirtoja -ratkaisu

- E2b+) [SELVENNYS] Kilpailija voi päättää ratkaisuyrityksen ajoissa toimittamalla ratkaisun ennen ajan päätymistä.
- E2c+) [SELVENNYS] Vaikka tuomari antaa kilpailijoille standardipaperiarkin ratkaisujen toimittamista varten, voi kilpailija toimittaa ratkaisun erillisellä paperinpalalla kunhan yksittäinen siirtosarja on yksiselitteisesti merkitty toimitettavaksi ratkaisuksi. (Huomaa, että paperinpalan täytyy olla tuomarin antama [säännön E3a](regulations:regulation:E3a) mukaan.)
- E2c++) [SELVENNYS] Kilpailijan ratkaisun täytyy sisältää vain siirtoja, jotka on määritelty [säännössä 12a](regulations:regulation:12a). Esimerkkejä notaatiosta ja siirroista, jotka eivät ole sallittuja kilpailussa: [F], [R, U], [R: U], R'2, L'w, f, M, U2'.
- E2e+) [SELVENNYS] Kilpailijat eivät saa johtaa ratkaisujaan mistään sekoitussarjan osasta eikä ratkaisujen pitäisi jakaa merkittäviä osia käänteisen sekoitussarjan kanssa.
- E2e++) [ESIMERKKI] Esimerkki ratkaisuista, joiden pitäisi johtaa ratkaisuyrityksen hylkäämiseen (DNF): ratkaisut, jotka alkavat samoilla 4:llä tai useammalla siirrolla kuin käänteinen sekoitussarja.
- E3d+) [SELVENNYS] Missään kilpailijan käyttämässä sekuntikellossa tai rannekellossa ei saa olla mitään ominaisuuksia, jotka voisivat auttaa kilpailijaa löytämään ratkaisun.
- E3d++) [SELVENNYS] Kilpailijoiden ei pitäisi käsittää henkilökohtaista sekuntikelloa tai rannekelloa virallisena aikana ja heidän täytyy toimittaa ratkaisunsa, kun tuomari sanoo "SEIS" tai "STOP".


## <article-H><multiple-blindfolded><multipleblindfoldedsolving> Artikla H: Multisokkoratkaisu

- H1b1+) [MUISTUTUS] Ratkaisuyritystä ei hylätä kun aikaraja saavutetaan, multisokkoratkaisun poikkeuksien vuoksi (ks. [sääntö A1a4](regulations:regulation:A1a4) ja [sääntö A1a5](regulations:regulation:A1a5)).
- H1b1++) [LISÄYS] Tuomari voi antaa kilpailijan jatkaa ratkaisuyritystä epävirallisesti, mutta ratkaisuyritys täytyy pysäyttää ja arvioida ensin täysin sääntöjen mukaisesti.
- H1d+) [ESIMERKKI] Esimerkki: Kilpailija yrittää ratkaista 10 kuutiota, päättää ratkaisun ajassa 59:57 ja saa kaksi aikarangaistusta. Lopullinen tulos on 59:57 + 2*2 = 60:01 (ks. myös [sääntö A1a5](regulations:regulation:A1a5)).
- H1d++) [ESIMERKKI] Esimerkki: Kilpailija yrittää ratkaista 10 kuutiota, tuomari pysäyttää kilpailijan 60 minuutin kohdalla ja ratkaisuyrityksessä on kaksi aikarangaistusta. Lopullinen tulos on 60:00 + 2*2 = 60:04.


## <article-Z><optional><optional> Artikla Z: Valinnaiset säännöt
- Z4+) [SELVENNYS] Jos kilpailijamäärää rajoitetaan karsintatulosten tai etukäteen määrätyn päivän WCA:n maailmanrankingin perusteella, täytyy käyttää vain yhtä tuloksen tyyppiä (paras ratkaisu tai keskiarvo).
- Z4b+) [ESIMERKKI] Esimerkkejä syistä, jotka oikeuttavat osallistujarajan muuttamiseen kilpailun ilmoittamisen jälkeen: kilpailupaikka on muuttunut tai rekisteröityneiden määrä on odotettua suurempi.
